# Indienen stageplan via dienstsecretariaat

Dit document dient het volgende te bevatten:  
- het stageplan (te downloaden vanaf de [website van het Agentschap Zorg en Gezondheid](https://www.zorg-en-gezondheid.be/formulier-om-het-stageplan-van-een-arts-specialist-in-te-dienen-of-te-wijzigen)
- de overeenkomst met de stagemeester of de instelling over de billijke vergoeding(zie bijlage)
- het aanvaardingsattest (wordt door de faculteit aan alle dienstsecretariaten bezorgd)
- het inschrijvingsbewijs bij de Orde van Artsen
- het promotiebewijs (door de afgestudeerde op te vragen via KU Loket).

Deze bestanden heb je normaal nog bijgehouden in kader van de aanvaarding voor de specialisatie in het verleden. Met behulp van split/merge PDF heb je het snel samen gezet. Enkel de billijke vergoeding dient aangepast te worden. Deze krijgt u van prof. Politis via mail toegestuurd ongeveer één maand voor de start van het ASO-schap. Deze mail bevat normaal gezien ook de instructies van wat er allemaal dient doorgestuurd te worden en naar wie.
De nodige documenten mailt u dan door naar nathalie.vits@uzleuven.be en bart.vandekerkhove@uzleuven.be, tenzij de prof het anders vraagt.

# KU Leuven
Herinschrijving via KU Loket > Herinschrijving
Bij Studievoorstel staat er: Master in de tandheelkunde

U kiest:
1. Ik wil van studierichting/optie/afstudeerrichting veranderen
2. Ik wil een diplomacontract aangaan voor een master na master of een specifieke lerarenopleiding (SLO).
3. Zoekterm: Geneeskunde
4. Master in de specialistische geneeskunde (180 Sp.)
5. Master in de specialistische geneeskunde (Leuven) (180 Sp.) (voltijds)
6. Afstudeerrichting Stomatologie en mond-, kaak- en aangezichtschirurgie

Bij Extra’s en voordelen:
Burgerlijke aansprakelijkheid privéleven (familiale verzekering), hier heb ik ja gekozen.
Vooral interessant voor degene die pas vanaf komend jaar hun domicilie aanpassen en dus hun verzekeringen zelf dienen af te sluiten gezien niet meer gedekt door de ouders. 10 euro voor een familiale verzekering zou quasi niets zijn.

ISP vult men best pas in nadat het MedBook geactiveerd is. Deze geeft mooi aan welke vakken je per jaar dient op te nemen.

Uw MedBook zal ook gebruikt worden bij de erkenningscommissie, probeer deze dus wekelijks/maandelijks aan te vullen. Het concept is gelijkaardig als de minima in tandheelkunde. Alles wat je zelf doet zeker ingeven, waarbij je assisteert vooral de specialere pathologie ingeven, zodat je een brede waaier van behandelingen kunt aantonen.

# Tandheelkunde
## Aanvraag RIZIV-nummer tandheelkunde 004
Dit gebeurt via de FOD volksgezondheid (riziv.fgov.be).
Mailen naar relameta@riziv-inami.fgov.be
In bijlage steekt u enkel het visum van uw tandartsendiploma.

Voorbeeld mail:
Geachte,
Graag had ik hierbij mijn RIZIV nummer als geneesheer-tandarts aangevraagd (004).
In bijlage vindt u mijn visum tandheelkunde.
Ik beschik reeds over een RIZIV nummer als arts in opleiding stomatologie (17942723052).
Alvast hartelijk dank voor de vlotte verwerking.
Vriendelijke groeten,
Fréderic Van der Cruyssen

## Aanvraag RIZIV-toelage
Bij het verkrijgen van uw RIZIV nummer dient u contact op te nemen met uw verzekeringsmakelaar om zo de toelage voor tandartsen te ontvangen. Laat duidelijk merken dat u dus twee toelages gaat ontvangen, en ze de andere niet stoppen.

## Accreditering
Dit is sinds 2018-2019 minder interessant gezien er geen LUTV’s meer worden gehouden. Moest men zich terug gratis kunnen inschrijven wordt dit weer interessant. Men moet namelijk per jaar 100 punten halen en 2 peer reviews volgen. Als men via perifere congressen de punten wilt verzamelen, dient men vaak inschrijvingsgeld te betalen (ongeveer 100 euro per 10 studiepunten) en weekends/tijd aan spenderen. Zo wordt dit een nuloperatie en is het oninteressant, dixit een 1e jaars ASO 2018-2019. Van dat jaar heeft trouwens niemand accreditering aangevraagd. Dit gaat ook over een bedrag van ongeveer 1600 euro waarvan men de helft (800 euro) dient af te staan aan de belastingen.

## Wachtdienst
Het kan zijn dat door het aanvragen van uw tandheelkundige RIZIV-nummer dat men ingeschreven wordt voor de wachtdienst van tandheelkunde. Hiervoor dient men dan contact op te nemen met de wachtdienstcoördinator (e-mail ongekend) om zo een vrijstelling van de THK wachtdienst te verkrijgen (men doet namelijk al geneeskundige wachten). Een voorbeeld is terug te vinden onder de naam ‘Aanvraagformulier vrijstelling wachtdienst’ op de UZData server, deze papieren dienen ondertekend te worden door prof. Politis. In 2017-2018 was dit noodzakelijk, in 2018-2019 & 2019-2020 hebben ze hier zelfs niets van gehoord en waren de formulieren niet noodzakelijk.

# Persoonlijk
- Aanpassen domiciliëring
- Aanpassen statuut CM

# Verzekeringen
- Familiale verzekering
- Hospitalisatie verzekering
- Brand/waterschade verzekering
- Optioneel: Aansprakelijkheidsverzekering
